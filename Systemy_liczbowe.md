POZYCYJNE SYSTEMY LICZBOWE
====================================
Dziesiętny system liczbowy system dziesiątkowy, system decymalny, system arabski
-----------------------------------------------------
#Dziesiętny system liczbowy jest obecnie na świecie podstawowym systemem stosowanym niemal we wszystkich krajach. Oryginalnie pochodzi on z Indii, z których przedostał się do Europy za pośrednictwem Arabów. Od XVI wieku stosowany był równolegle obok systemu rzymskiego w nauce, księgowości oraz tworzącej się w tych czasach bankowości. W oficjalnych dokumentach jednak nadal zamieniano liczby w zapisie arabskim na system rzymski. W końcu, dzięki praktycznym zaletom (głównie wygoda w obliczeniach arytmetycznych) system arabski niemal zupełnie wyparł system rzymski.
###Jest to pozycyjny system liczbowy, w którym podstawą jest liczba
  >10; 
###do zapisu liczb stosuje się 10 cyfr:
  >0, 1, 2, 3, 4, 5, 6, 7, 8, 9. 
###Liczby zapisuje się jako ciąg cyfr, z których każda jest mnożnikiem kolejnej potęgi liczby 10. Niekiedy dla poprawy czytelności cyfry grupuje się po trzy (Okcydent) lub cztery (część Orientu). Część całkowitą i ułamkową oddziela separator dziesiętny. 
###Przykładowy zapis 1456,23 z separatorem dziesiętnym w postaci przecinka oznacza
  >1∙10³+4∙10²+5∙10¹+6∙10º+2∙10ˉ¹ +3∙10ˉ²=1000+400+50+6+0,2+0,03=1456,23
  
